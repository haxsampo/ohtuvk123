Start, Stop, Continue, More of, Less of Wheel (SSCMLW) on ajallisesti ja varusteellisesti kevyempi retrotekniikka. Tavan ydin on käydä nimessä luetellut otsikot läpi avoimessa keskustelussa tai aihe kerrallaan. Vetäjän tulisi melko ilmeisesti odottaa osallistujien kommentteja. Lienee taitoa vaativaa saada houkuteltua osallistujia avautumaan näkemyksistään. Tekniikasta on myös suuremmille ryhmille tehty variaatio, jossa jakaudutaan aihealueittain (testaus, asiakkaan osallistumine jne.) pienryhmiin. Pienryhmät käyvät SSCMLW:n läpi samalla tavalla.
Glad, Sad, Mad (GSM) on hieman ajallisesti vaativampi. GSM:ssä osallistujat kirjoittavat sprintin ajalta huomioitansa korteille. Aiheet ovat melko vapaita, mutta muodon tulisi olla suht tiivis. Kun kaikki huomiot on kirjattu, niin kortteja laitetaan yksitellen taululle siten, että kortin kirjoittaja selittää, lyhyesti, että mistä hänen huomiossaan on kyse. Taulu on jaoteltu kolmeen osioon nimensä mukaisesti, ja laput tulisi kategorisoida näihin. Huomiona mad-kategoriaan kannustetaan laittamaan asioita, jotka ovat kontrollin ulkopuolella tai tiimin ulkopuolella. Laput kasataan kategorioitten sisällä samankaltaisten kanssa. Seuraavaksi äänestetään, että mitä aiheita käsitellään enemmän, tyypillisesti valitaan n. 5 korttia. Lopuksi esim. scrummasteri johtaa keskustelua korttien aiheista. 
